<!DOCTYPE html>
<html lang="en">
<head>
    <meta charset="UTF-8">
    <meta name="viewport"
          content="width=device-width, user-scalable=no, initial-scale=1.0, maximum-scale=1.0, minimum-scale=1.0">
    <title>View progress animations</title>
</head>
<body>

<p>MiG-21 (ros. МиГ-21, kod NATO: Fishbed) – radziecki samolot myśliwski skonstruowany w latach 50. XX wieku w biurze
    konstrukcyjnym MiG (OKB, ros. ОКБ МиГ) przez Artioma Mikojana i Michaiła Guriewicza.</p>

<p>MiG-21 produkowany był na radzieckiej licencji w Czechosłowacji i Indiach. Planowano uruchomienie produkcji
    licencyjnej
    w Polsce pod oznaczeniem Lim-7. Jego chińska kopia nosi oznaczenie J-7 (F-7 w wersji eksportowej). Używały go 34
    państwa: kraje Układu Warszawskiego (Bułgaria, Czechosłowacja, NRD, Polska, Rumunia, Węgry, ZSRR), Afganistan,
    Angola,
    Bangladesz, Egipt, Etiopia, Finlandia, Indie, Indonezja, Irak, Jemen, Jugosławia, Korea Północna, Kuba, Laos,
    Madagaskar, Mozambik, Nigeria, Somalia, Sudan, Syria, Tanzania, Wietnam, Zambia i Zimbabwe oraz po rozpadzie UW:
    Chorwacja i Republika Federalna Niemiec.</p>


<p>Zastosowanie skrzydeł w układzie delta umożliwiło stworzenie w ZSRR pierwszej udanej konstrukcji łączącej cechy
    samolotu
    myśliwskiego i przechwytującego. MiG-21 był lekkim myśliwcem zdolnym osiągnąć prędkość mach 2, używając równocześnie
    stosunkowo niewielkiej mocy silnika turboodrzutowego. To czyniło go porównywalnym do amerykańskiego F-104
    Starfightera
    lub francuskiego Mirage’a III.</p>
<p>
    <img src="/images/31366.jpg" alt=""/>
</p>

<p>MiG-21 wykorzystywano we wczesnych etapach wojny w Afganistanie do działań wsparcia wojsk lądowych i rozpoznania
    (MiG-21R). Został wkrótce zastąpiony przez nowocześniejsze MiG-i-23, MiG-i-27 i Su-22M3.</p>


<p>Przez ponad cztery dekady podstawowy samolot myśliwski w Polsce. Ostatni masowo zakupiony samolot bojowy dla Sił
    Powietrznych Rzeczypospolitej Polskiej (WOPK, WL, WLOP, SP RP) oraz Brygady Lotnictwa Marynarki Wojennej. W latach
    1961-1980 zakupiono 583 sztuki w 10 wersjach (MiG-21F-13, MiG-21PF, MiG-21PFM, MiG-21M, MiG-21R, MiG-21MF,
    MiG-21bis,
    MiG-21U, MiG-21US, MiG-21UM).</p>

<p>Pierwszą jednostką bojową uzbrojoną w tego typu samoloty był 62 Pułk Lotnictwa Myśliwskiego OPK w Poznaniu. 62 plm
    OPK
    otrzymał na wyposażenie naddźwiękowe myśliwce MiG-21 F-13 w 1963 r. Ciekawostką jest, że ta jednostka (zmieniła
    nazwę na
    3.plm, a następnie została przeformowana w 3.elt) używała MiG-21 do końca ich eksploatacji w Polsce.</p>

<p>Najnowocześniejszą z wersji (MiG-21bis) w ilości 72 sztuk dostarczono w latach 1979-1981. Używana była początkowo w
    dwóch jednostkach: 26 plm (późniejszy 9 plm)] i 34 plm OPK (przekształconym w 34 plm MW a następnie w 1.Pucki DMW).
    Po
    zmianach strukturalnych w SZ RP samoloty MiG-21bis zostały przekazane do 41.elt w Malborku i 3.elt w Poznaniu, gdzie
    latały do końca służby w SP RP.
</p>
<p>
    <img src="/images/33253.jpg" alt=""/>
</p>
<p>
    Definitywnie wycofany z eksploatacji w polskich Siłach Powietrznych 1 stycznia 2004 roku. 3.elt 31.12.2003 r. o godz
    8.00 zakończyła Dyżur Bojowy w systemie OP NATO na samolotach MiG-21 bis i to był już prawdziwy koniec długiej
    służby
    MiG-21 w Polskim Lotnictwie Wojskowym.
</p>
<p>

    MiG-21 używano w Wietnamie i był tam jednym z najbardziej zaawansowanych technologicznie samolotów myśliwskich,
    jednak z
    powodu niskiej nośności podskrzydłowych węzłów uzbrojenia wielu pilotów północnowietnamskich preferowało latanie
    samolotem MiG-19.
</p>
<p>
    Bliski Wschód
    Samolot był również intensywnie wykorzystywany w latach 60. i 70. w konfliktach na Bliskim Wschodzie przez siły
    powietrzne Egiptu, Syrii i Iraku przeciwko Izraelowi.
</p>
<p>
    Egipt zamówił MiG-i-21 w 1961 roku. Początkowo trafiły do tego kraju maszyny w wersji F-13, a kilka lat później – w
    wersji FL.
</p>
<p>
    <img src="/images/34234.jpg" alt=""/>
</p>
<p>
    Indie
    Jednym z największych użytkowników MiG-ów-21, szczególnie po jego powodzeniu w wojnie indyjsko-pakistańskiej w 1971
    roku, były Indyjskie Siły Powietrzne. Samolot był również użyty w 1999 roku podczas walk o Kargil, jednak działania
    lotnicze nie były tam nasilone. 10 sierpnia 1999 MiG-21bis zestrzeliły naruszający granicę pakistański samolot
    Breguet
    Atlantic (16 ofiar), co stanowiło ostatnie do tej pory zwycięstwo tego typu samolotu.
</p>
<p>
    USA
    Potencjalny główny przeciwnik maszyn MiG-21, United States Air Force oraz lotnictwo United States Navy, mogły
    szczegółowo zapoznać się z radzieckim samolotem pod koniec lat 60. XX wieku. 16 sierpnia 1966 roku do Izraela
    zbiegł,
    uprowadzając samolot MiG-21, iracki pilot Munir Redfa. Jego ucieczka nie była przypadkowa. Całą operację, która
    otrzymała kryptonim Jahalom (diament), zorganizował izraelski Mosad. Z samolotem najpierw zapoznały się Siły
    Powietrzne
    Izraela, a rok po ucieczce maszyna trafiła do Stanów Zjednoczonych. Izrael zgodził się na przekazanie maszyny Stanom
    w
    zamian za informację na temat radzieckiego systemu przeciwlotniczego S-75. Myśliwiec otrzymał w Stanach oznaczenie
    YF-110 i był badany w ramach programu o kryptonimie Have Doughnut w bazie Strefa 51. Podczas testów w locie samolot
    toczył symulowane walki z amerykańskimi maszynami. Celem tych pojedynków była ocena efektywności taktyki stosowanej
    podczas walki w US Air Force i lotnictwie marynarki. Z MiG-iem mierzyły się McDonnell Douglas F-4 Phantom II,
    Northrop
    F-5 Freedom Fighter, North American F-100 Super Sabre, McDonnell RF-101, Lockheed F-104 Starfighter, Republic F-105
    Thunderchief, General Dynamics F-111 oraz Douglas B-66 Destroyer.
</p>
<p>
    W 2013 roku partię 25 sztuk polskich MiG-ów zakupiła firma Draken International, współpracująca z amerykańskim
    lotnictwem. Samoloty zakupiono, by służyły do symulowanych ataków na terytorium USA oraz odgrywania roli przeciwnika
    w
    symulowanych walkach.
</p>
<p>

    Rozwój produkcji i wersje
    Prototypy
    Je-2 – prototyp o skrzydłach skośnych, napędzany silnikiem RD-9, oblatany 14 kwietnia 1954.
    Je-2A – prototyp identyczny z Je-2, ale napędzany silnikiem R-11, oblatany 17 kwietnia 1956.
    Je-50 – trzy sztuki, przerobione z Je-2, których napęd stanowiły silniki RD-9 wspomagane silnikiem rakietowym S-155,
    oblatany 9 stycznia 1956.
    Je-4 – prototyp ze skrzydłami delta, napędzany silnikiem RD-9, oblatany 16 czerwca 1955.
    Je-5 – prototyp Je-4 z wymienionym silnikiem na R-11, oblatany 9 stycznia 1956.
    Je-6 – prototyp Je-5 z wymienionym silnikiem na R-11F-300 i innymi modyfikacjami, oblatany 20 maja 1958.
    Je-6T – prototyp seryjnego MiGa-21F-13
    Je-6W – prototyp wersji o skróconym rozbiegu i dobiegu, wyposażony między innymi w spadochron hamujący
    Je-6U – dwumiejscowa odmiana Je-6, oblatana 17 października 1960.
    Je-7 – prototyp Ye-6 o nosie wydłużonym tak, aby pomieścił radar. Wszedł do produkcji jako MiG-21PF, oblatany 10
    sierpnia 1958.
    Je-7SPS – prototyp z hamulcami aerodynamicznymi.
    Je-8 – prototyp z wlotem powietrza przeniesionym pod kadłub.
    MiG-21 Analog – dwie maszyny służące do testowania rozwiązań dla Tu-144.
    Je-66 – wersja do bicia rekordów.
    Je-166 – wersja do bicia rekordów.
</p>
<p>
    Pierwsza generacja
    MiG-21F – pierwsza wersja produkcyjna oparta o Je-6, bez radaru, uzbrojona w dwa działka NR-30.
    MiG-21F-12 – wersja eksportowa dla Finlandii.
    MiG-21F-13– pierwsza wersja produkowana na dużą skalę, również na licencji w Czechosłowacji jako Avia S-106 i w
    Indiach
    jako Hal type 74.
    YF-110 – oznaczenie USAF używane do opisu przechwyconych MiG-21
</p>
<p>
    Druga generacja
    MiG-21PF (typ 76) – wersja przechwytująca z radarem RP-21, silnikiem R-11F2, o zwiększonym zasięgu, pozbawiona
    działek.
    MiG-21PF-13 (typ 77) – wersja o zmodyfikowanym uzbrojeniu z gondolą podwieszaną GP-9, w której znajduje się działko
    GSz-23.
    MiG-21PFV – wersja z radarem R-2L i ulepszoną awioniką.
    MiG-21FL – zubożała wersja eksportowa (poza Układ Warszawski) MiGa-21PFV z wersją radaru RP-21, oznaczoną R-1L, bez
    pocisków RS-2US. Produkowana na licencji w Indiach jako HAL type 77 (205 sztuk 1966-1972), egzemplarze ewaluacyjne z
    ZSRR oznaczone type 76.
    MiG-21PF-17 lub MiG-21PFS – wersja z silnikiem R11F2S-300.
    MiG-21PF-31 – wersja o powiększonej płetwie pod kadłubem.
    MiG-21PFM (typ 94) – między innymi nowy fotel katapultowy KM-1, nadmuch na klapy SPS, awionika do lotów bez
    widoczności.
    MiG-21SPS – wersja MiGa-21PFM dla NRD.
</p>
<p>
    Trzecia generacja
    MiG-21S (typ 95) – niekiedy oznaczany jako MiG-21PFMA, o powiększonym zasięgu i czterech belkach podskrzydłowych.
    MiG-21SM (typ 95) – wersja z działkiem GSz-23 i radarem RP-22.
    MiG-21SMT (typ 50) – wersja o zwiększonym zasięgu
    MiG-21SMB – podobny do MiGa-21SMT lecz o poprawionej aerodynamice
    MiG-21R (typ 94R) – wersja rozpoznawcza.
    MiG-21RF (typ 95) – wersja rozpoznawcza z silnikiem R-13-300 i aparatami fotograficznymi zabudowanymi w kadłubie.
    MiG-21M (typy 88/96/96A) – wersja eksportowa oparta o MiGa-21SM z silnikiem R-11F2S-300 i radarem RP-21.
    MiG-21MF (typ 96F) – wersja eksportowa z silnikiem R-13-300 i radarem RP-22. Polska zakupiła z silnikiem R-11F2S-300
    i
    radarem RP-21, w celu unifikacji z innymi posiadanymi wersjami.
</p>
<p>
    Czwarta generacja
    MiG-21bis PPL (typ 75) – silnik R-25-300, radar RP-22SMA.
    MiG-21bis SAU (typ 75A) – jw. + wyposażona w RSBN.
</p>
<p>
    Piąta generacja
    MiG-21-93 Bison – wersja zmodernizowana przez zakłady SOKOL dla Indii, wyposażona w radar doplerowski z MiGa-29,
    antyradar i możliwość przenoszenia pocisków R-73, R-27 i R-77.
    MiG-21-2000 Lancer – zestaw do modernizacji opracowany przez Israel Aerospace Industries i Elbit dla Rumunii, z
    nowym
    radarem Elta EL/M-2032 i ulepszoną awioniką z dwoma wielofunkcyjnymi wyświetlaczami, uzbrojony w pociski R550 Magic
    2.[6]
    Wersje dwumiejscowe
    MiG-21U-400 (typ 66) – pierwsza wersja dwumiejscowa
    MiG-21U-600 (typ 66) – wersja ze spadochronem hamującym.
    MiG-21US (typ 68) – wersja oparta na MiGu-21PFS.
    MiG-21UM (typ 69) – wersja oparta na MiGu-21MF.
</p>
<script type="module" src="/viewprogressanimations/view-progress-animations.ts"></script>
</body>
</html>
